# -*- mode: mandoku-view; -*-
#+TITLE: 望雲集
#+DATE: 2015-08-25 00:17:31.570441
#+PROPERTY: ID KR4e0050
#+PROPERTY: BASEEDITION WYG    
#+PROPERTY: JUAN 卷一
<pb:KR4e0050_WYG_001-1a>¶
欽定四庫全書¶
　望雲集巻一　　　　　　　明　郭奎　撰¶
　　五言古詩¶
　　希庶齋為姚忠賦¶
帝舜稱大孝天下猶敝屣父母或在堂不許友以死聖¶
賢有明訓百行由此始昔當漢祚衰曹暪奮雄起嗟嗟¶
劉豫州士慕如歸水君臣分未定徐庶乃為子方寸以¶
親亂慷慨謝知已後世稱其賢髙名䇿青史誰謂千載¶
<pb:KR4e0050_WYG_001-1b>¶
下行迹偶同軌念君遭艱虞羈旅萬餘里結齋匡廬陰¶
菽水具甘㫖愉悦承親顔樂在其中矣大江何滔滔河¶
流亦瀰瀰思君石也堅患難安所止今為二千石孝養¶
良無比¶
　　贈程明善囘省¶
南州炎暑地時雨變蒼涼况當孟夏交卉木含清芳别¶
離殊可嘆且與子同裳晨朝啟斯館大江何茫茫旌旗¶
照白日長風送龍驤揚帆適利涉逺矚猶連檣王事宜¶
<pb:KR4e0050_WYG_001-2a>¶
努力肅肅戒宵行瞻彼西掖垣列宿聨輝光魚樂在游¶
泳鳥樂在囘翔思懐安在已因之川路長¶
　　秋日次右司韻¶
秋水竟長川亭亭對孤嶼覽君瑶華篇往往似仙語歡¶
遊繼晨夕追昔念徂暑揚舲濟東湖采蘭臨北渚落日¶
散餘霞輕風度微雨囘瞻城堞表樓觀襲空宇渺渺帝¶
子洲衰草亦萋只鳬鷖相翺翔漁歌起前溆星霜忽已¶
周遲留感年序睇彼東南天馳思久凝佇¶
<pb:KR4e0050_WYG_001-2b>¶
　　擬古贈别¶
孟冬霜露降悴彼荷與蒲青青蕙蘭芳采之將焉如贈¶
君夙昔意聊以慰斯須絃歌厲清響置酒歧路隅親戚¶
念逺行各言勉良圖常恐不為樂日月方其除晨風奮¶
髙翼北林多古榆臨歧執子手安得同車驅¶
　　春暉堂為子徽賦¶
遊子念離别有客同故鄉三嵗始一見春日已載陽入¶
門叙契濶拜母升髙堂晴暉曖遲和卉木含初芳蘭生¶
<pb:KR4e0050_WYG_001-3a>¶
欲覆堦桑榆聯景光妻子勤中饋珍殽恒自將眉夀百¶
福具㫖酒盈華觴飛雲淡悠然采衣爛成章寸心保終¶
養庭草萋以長雖非舊里閭為樂殊未央¶
　　送陳克明還茶陵省親¶
驚颷吹浮雲迴薄西南天鴻鵠奮髙舉翺翔何翩翩眷¶
彼志士心日月同皎然排難為時出安能守一㕓千金¶
不足顧豈愧魯仲連明公素延覽知已誰能賢得君若¶
敵國器重猶瑚璉良籌無遺䇿慷慨誼彌宣去鄉逾十¶
<pb:KR4e0050_WYG_001-3b>¶
載兄弟㑹有縁怡怡問親夀以享黄髪年寵禄自上錫¶
秣馬今當旋初陽麗遥甸被服華且鮮往哉樹令徳保¶
此忠孝全¶
　　過皖城弔青陽先生¶
維舟大江滸攬梯登茲城哲人不復見黄鳥悲且鳴髙¶
山尚巖巖梁木何其傾忽逄舊耆老向我宣忠貞明公¶
宿有誓慷慨存遺銘死即為厲鬼生當殄長鯨應敵既¶
神武百戰縱以横精誠貫白日天子無援兵嵗久矢石¶
<pb:KR4e0050_WYG_001-4a>¶
竭捐軀全令名¶
　　秋林讀書為章光逺賦¶
大禹惜寸陰宣尼嘆川逝但恐光景馳及時當自勵禍¶
亂非所常誰能遯斯世矧伊賢者心怡然與神契典籍¶
對先聖樂道以忘勢考槃在澗阿衡門復長閉几席不¶
暫違絃誦日相繼椅桐交前庭雜彼松與桂緑竹植後¶
園蔬菓亦時藝霜葉初焜黄餘陰落秋霽散帙聊逍遥¶
臨風游復憇周流同天理優哉永終嵗¶
<pb:KR4e0050_WYG_001-4b>¶
　　送周明卿¶
秋氣肅已勁茂草凝朝霜重重陵上栢緑葉含馨香薄¶
言采其華貽爾逺道將服食足夀考卒嵗希不忘惟惜¶
當離别歌竟匪成章願瞻鴻鵠舉思逐浮雲翔徘徊欲¶
何依美人在西方既怡平生愛狐裘諒同裳義以金石¶
固情以歡㑹長乾餱懼失徳君子敦周行¶
　　九日偶成¶
良辰惜難再秋序條已殫登髙啟飛閣望逺俯層巒寒¶
<pb:KR4e0050_WYG_001-5a>¶
菊正盈把濁醪方共歡微此一日宴客懐殊可嘆¶
　　贈别朱隱君¶
庭樹悴其芳凝霜一何白鳬鴈方南飛翺翔振明月誰¶
能弋此物加飡可為悦念子諧宿歡晤言兩反側一心¶
抱衾裯衣帶縁以結斗酒怡親愛聊慰歧路别思駕雙¶
鳴騶馳彼秦與越毋為守窮廬悲歡年嵗迫¶
　　擬古思友¶
鶡鳴嵗將晏蒹葭凄以霜思君隔山海道路悠且長睇¶
<pb:KR4e0050_WYG_001-5b>¶
彼參與辰清夜悲未央狂颷西北至一鴈方南翔言念¶
疇昔歡與子同衣裳安知異寒暑日月不我將天髙則¶
有斗川涉愁無梁憂心隱如惄出户徒彷徨¶
　　宋節婦¶
白石何鑿鑿流水亦湯湯女子竭名節矢死臨路傍父¶
兄夙有訓夫亦儒者良昔恐行露濡今值豺與狼辱身¶
義所重性命如朝霜被髪就深淵瞻彼天蒼蒼將貽共¶
姜美不媿曹娥傷婦道日云替爾獨循綱常臨難不¶
<pb:KR4e0050_WYG_001-6a>¶
茍免烈哉丈夫行¶
　　送姜彦英還錢塘二首¶
浮雲斂沉晦白日揚光暉條風扇首嵗念子行將歸山¶
水淡餘靄草木含清暉誰謂道路逺去矣趨庭闈伯氏¶
既吹塤仲氏和以篪譬彼棠棣花枝葉相因依願言崇¶
孝友百嵗恒不違安得黄鶴羽及爾俱南飛¶
東南有髙樓華月照綺楹瓊筵列海錯雜以絃歌聲疏¶
簾捲晨夕迴瞰蒼江清君今利攸徃我獨懐鹿鳴執手¶
<pb:KR4e0050_WYG_001-6b>¶
望長路駕言出東城嘉㑹常不足何况臨當行晴郊芳¶
樹碧緑渚春蘭生持觴意難盡相思空復情¶
　　寄李彦端¶
嘉樹藹夏緑清風動虚襟念君有髙趣勞我徑寸心佇¶
立東城曲日夕見雲岑以茲世多故忘彼升與沉聊樂¶
在書籍佩玉懐所欽華池散帙步當户鳴幽禽蘭生已¶
覆井泉響迥出林醉將山口月彈作絃上音明月照别¶
鶴遺音戞南金何當坐松石從爾聽瑤琹¶
<pb:KR4e0050_WYG_001-7a>¶
　　次錢子貞蘇門感懐¶
燕支木葉落盧龍秋色来空閨有思婦清夜悲且哀錦¶
書為君寄寳鏡誰敢開膏沐不復容緑髪栖浮埃團團¶
皎月輝照彼單于臺馳心在萬里出户聊裵囘¶
　　雜詩¶
孤月江上明清光泛流水北有愁思婦南有游蕩子蕩¶
子行未歸思婦安所止姑老在髙堂貧賤復如此君行¶
忽逾年膏沐誰為理妾心金石堅不逐浮雲起㑹合良¶
<pb:KR4e0050_WYG_001-7b>¶
未期離亂何時已君當復来歸妾當効同死凌風願翺¶
翔揚波願杭葦再遂平生歡被服紈與綺¶
　　夏夜¶
浮雲散髙空涼露滴清響岸幘臨華軒逍遥絶塵想碧¶
樹含先秋蛛絲結低網寒暑悲嵗年日東月西往寄迹¶
如流萍遥遥背鄉黨飛鸞久不歸孤燈在虚幌豈無琹¶
與尊惜此芳年賞竟夕空裴囘俛仰極天壌¶
　　紀夢¶
<pb:KR4e0050_WYG_001-8a>¶
忽忽頹芳年揺揺寄行役寢興勞形神鬂髪𤣥已白驚¶
風響庭樹憂思日常積夢魂清夜歸彷彿舊鄉邑青松¶
在園田桑柘蔭廬室飛鳥雲際還牛羊下来夕澄湖淡¶
微波秋山有佳色鷄犬雜比隣墟烟靄阡陌怡怡兄弟¶
情凄凄丘隴側伐木逄行歌僕夫候馬立臨流濯長纓¶
挂冠坐磐石似慰平生歡覺來異疇昔百年如轉蓬萬¶
物乃遺舄天命良在茲勿得云得失¶
　　贈田有常¶
<pb:KR4e0050_WYG_001-8b>¶
嘗聞安平君智勇特殊絶揮指卻燕師談笑復齊業遺¶
此國士風子其奮英烈長才文武并名駒汗已血黄金¶
飾横帶劍光照氷雪决機兩陣間誰及美髯伯彤弓錫¶
竒蹟因之樹旄節投戈或賦詩髙堂坐上客時務貴先¶
逹歡遊任豪俠舉首望雲臺誓清呉與越¶
　　贈别喻秀才¶
慷慨天下士獨奮千金軀義當報知已力能致雲衢懸¶
河有竒辯坐使儀秦愚酒酣撫長劍邈彼東南隅我歌¶
<pb:KR4e0050_WYG_001-9a>¶
正激烈願君立斯須諾重山岳輕竹帛埀名譽¶
　　寄陳教授敏¶
蘭葉欲覆堦馨香襲芳室雨露之所滋惠風偃華質采¶
采不盈筐薄言贈離析憂傷嵗月愆同聲而異迹人生¶
寄百年寒暑㑹有役歡樂難具并浮名亦何益髙誼諒¶
匪他可以比金石¶
　　從軍行¶
大風西北起江漢雲飛揚相知拓南土展此萬里疆飄¶
<pb:KR4e0050_WYG_001-9b>¶
飄赤羽旗矯如飛龍翔前軍屯細栁六師後張皇被服¶
華衮裘雜以明月璫金相玉其體文彩自成章桓桓虎¶
賁士左右羅干將良馬亦既閑翩翩驪與黄彤弓盧矢¶
倍受言宜允臧一舉清呉越再欣漢道昌恩澤沛若霖¶
閩海俱懐康謳歌頌明徳樂矣華山陽¶
　　贈别¶
蟋蟀悲嵗暮起視夜何其凄凄霜露降蕙草颯以衰薄¶
言子當往軒車發何遲聊因一杯酒慰此平生知采采¶
<pb:KR4e0050_WYG_001-10a>¶
西澗蘋悠悠懐我思我思詎能已君心諒不違¶
　　九日集宴¶
良辰易為樂極宴忘歸田邀我二三友列坐清尊前嘉¶
殽雜霜栗左右陳豆籩寒暑有代謝惜此少壯年濁醪¶
泛秋英仰聆金石篇避世慚淵明登樓懐仲宣醉舞起¶
自慰撫掌齊拍肩陶然得真趣物慮何足言¶
　　貧女吟¶
猗猗石上蘭青青澤中蒲貧家有美女二八嬌如荼朱¶
<pb:KR4e0050_WYG_001-10b>¶
顔不自媚貞固良難誣少為父母惜生長紅羅襦綺樓¶
髙且深竊恐行露濡一朝零落盡萍迹湖東隅塵沙陋¶
茅屋不濺氷雪膚鴛鴦欲得織翡翠愁還梳鳴鸞在何¶
處坐惜華芳徂耻作商人婦願奉君子儒妾心擬有托¶
請賂雙明珠¶
　　送王彬叔往同安¶
駕言出城門遥望西南路别離良在茲嘉㑹不常遇置¶
酒張瓊筵綢繆復凝佇飲餞未崇朝聊以慰情素翩翩¶
<pb:KR4e0050_WYG_001-11a>¶
白羅裳皎皎瓊瑶樹髙步凌青雲豈為緇塵汚春江及¶
信潮方舟襲蘭杜小人衆所疑君子誰不慕久欲同車¶
子攀轅莫能去惜哉苦淹留年芳易遲莫顧瞻懐殷勤¶
增我越鄉慮¶
南州亂無家㓂盜縱横馳白骨蔽原野火炎城與池千¶
里何蕭條四顧令人悲倬哉皖公城當此江之湄崇墉¶
上峩峩陣列紛魚麗明公秉髙節徳澤被華滋而䝉天¶
子恩慰爾長渇飢大田既多稼王師良有儀君行利攸¶
<pb:KR4e0050_WYG_001-11b>¶
往樂土寔在茲嘉賓復来集兼遂平生知春蘭麗芳渚¶
鳴鳯翔髙枝裴囘歧路側未忍言别離别離何以贈載¶
咏南山詩¶
　　次劉仲孚夜坐見懐¶
職曠謝奔趨賦詩悦情性如何晨夕間適與故人並憶¶
昔田園居荒苔没深徑讀書恒閉門永日亦閑靜嘉樹¶
交扶疎飛泉㵼清瑩置觴㑹親友忘言及從政曲步聊¶
逍遥澄湖月初瞑風波忽異時此樂良未竟愧彼瓊樹¶
<pb:KR4e0050_WYG_001-12a>¶
姿芳華蔚相映翰墨沾餘香終當就髙詠¶
　　送友賦¶
客從西方来袖手持短書秘之河與洛開此皇極圖天¶
經及地緯厯數敦唐虞公子雅敬賢置彼承華廬進食¶
列上座接燕常歡娯一言决大義再語驚世儒都布裁¶
單衣玉佩埀以珠出郭門相贈臨觴復踟蹰白日忽已¶
暮方駕當前驅瞻望凌敲臺磐石為安居¶
　　七哀詩¶
<pb:KR4e0050_WYG_001-12b>¶
颷風西北起陰雲薄南陲冉冉嵗云暮惻惻心内悲辭¶
親逺行邁已越三年期昔為連根樹今若遊地絲形影¶
竊自弔朝東暮西馳不學齊仲連翻作楚鍾儀南冠愧¶
流竄短褐誰相知性命寄須臾面色含飢疲明月在東¶
壁願照濁水泥泥中復何見沙礫紛參差下有沉沙珠¶
上有瓊樹枝瓊枝良可依終不埋光輝¶
　　游羅漢寺¶
步出城東門褰裳涉西澨幽尋窮四郊日入未遑已逍¶
<pb:KR4e0050_WYG_001-13a>¶
遥逺塵蹤夕憩空門裡陰堦轉長廊金碧炫晴綺園池¶
清且深水竹澹如洗追念疇昔歡豈謂重来此春日忽¶
載陽百物含芳卉好鳥向我鳴髙僧見人起閒雲石上¶
生天花覆瑶几信宿方告還行行詎能止¶
　　悼亡¶
皇皇三十嵗厯厯多艱辛骨肉一朝散飄若行路塵涉¶
江賦羈旅形影私獨親寄身在䘮亂托跡思沉淪行歌¶
摽梅詠卜爾為婚姻爾才既明敏爾徳良且淳結髪未¶
<pb:KR4e0050_WYG_001-13b>¶
一載恩愛猶千春相知願白首相敬如佳賓常懐孟光¶
志不厭黔婁貧所以共患難顧慰尤殷勤夭夀固難貳¶
天亦胡不仁蒺藜忽在床傷我同心人孤鸞失明鏡幽¶
蘭折清芬杳杳長夜臺悠悠泉路魂凄凄不復見涕泣¶
徒沾巾¶
　　題彭克讓心逺亭¶
彭城有遺則軒冕皆泥塗誰能繼清躅伊人常晏如夙¶
好在文籍少壯從戎車功成不受賞棄官歸田廬已就¶
<pb:KR4e0050_WYG_001-14a>¶
市㕓隱但忘形勢趨出郭視阡陌翳翳多桑榆逍遥度¶
前溪愛此濠梁魚飛雲日夕還青山當户隅左招滄江¶
月右集圖與書賓至引觴豆時復藝園蔬意愜澹無慮¶
心逺聊自娯寄言陶徵君吾願為爾徒¶
　　從軍詩¶
朝濟彭蠡湖暮上匡廬山軍行飢且疲露宿聊解鞍方¶
秋黍稷華徂征西南端奄忽嵗云晏雨雪凄以漫擊柝¶
豈能寐哀哀想苦寒戰塲久勞役裘褐俱不完鸛鳴在¶
<pb:KR4e0050_WYG_001-14b>¶
丘垤思婦應長嘆誰無内顧懐受命誠獨難三苗阻聲¶
教師出猶未還願公折天威戢舞羽與干上瞻泰階平¶
下覩斯民安勞旋詠杕杜貽爾室家歡¶
　　待月臺為黄文中賦¶
微雲澹清夕置酒臨髙臺逍遥斂巾幘既酌仍停盃呼¶
童滅華燭以待明月来始望東南端復集西北階須臾¶
見光彩流影漸裴囘徘徊欲起舞傾我尊與罍圓光皎¶
中天大地無纎埃俯視曲水湄謾觀波縈迴零露時已¶
<pb:KR4e0050_WYG_001-15a>¶
盈桂樹先秋開城上有警柝廣庭多古槐東家嫠婦泣¶
西家絃管催時固有如此我獨何悠哉長歌逹明曙樂¶
此平生懐¶
　　滕王閣¶
西南有髙閣下瞰滄江清飛闥百餘尺複道周西楹白¶
日一何麗照耀丹青明借問誰所為云是滕王嬰壯哉¶
大唐業封子臨斯城佩玉襍鳴鑾物換星亦更勝地罕¶
常見賢者埀令名昔聞華子魚杕策迎呉兵英雄各適¶
<pb:KR4e0050_WYG_001-15b>¶
用鼎足形遂成相公布文徳復此嘉㑹并羣才若雲集¶
頌以謳歌聲陽春不為樂萬物爭光榮登髙矚曠世臨¶
流忘濯纓再拜述短辭柱石齊天傾¶
　　贈希武郎中¶
迴車發東越馳彼西大藩帶郡千萬里江介慿中原所¶
在神武師人馬如雲屯周爰訪善道利賞由至言報以¶
國士重將宣明主恩采葑思下體况乃蘋與蘩始㑹即¶
長别分逺情彌敦亮君秉髙誼予復何所論¶
<pb:KR4e0050_WYG_001-16a>¶
　¶
　¶
　¶
　¶
　¶
　¶
　¶
　¶
<pb:KR4e0050_WYG_001-16b>¶
　¶
　¶
　¶
　¶
　¶
　¶
　¶
　望雲集巻一¶
